---
title: Elephantwares
author: علی موسوی
date: 2008-01-04
tags: backyard
mathjax: false
template: article.jade
---

همۀ ما چندین نرم افزار روی کامپیوترهامون نصب شده که حداقل سه یا چهار تای اونها جزو نرم افزارهای آزاردهنده یا اون چیزی که معروف به Elephantwares شده، هستند. نرم افزارهایی که باعث می شن سیستم گرون قیمتمون مثل یک پنتیوم 2 با 64 مگابایت رم کار کنه.

این نرم افزارها خیلی از وقتا باعث می شن که سیستم چند دقیقه هنگ کنه، تا مثلا یک پیغام نشون بده که نسخه جدید و احتمالا حجیم تر نرم افزار رو از اینترنت دانلود کنید.

اینجا من فقط 4 تا از پرکاربردترینهای اونها رو نام می برم:

1- آدوب ریدر (Adobe Reader)

این نرم افزار که نسخۀ جدیدش 115 مگابایت فضای هارد رو اشغال می کنه و هر ماه حداقل دو دفعه هم نیاز به آپدیت شدن داره، تنها کاری که انجام می ده خوندن فایلهای پی دی افه(PDF).

این نرم افزار با هر بار باز شدن مدار زیادی از رم رو اشغال می کنه تا pluginها و libraryهای متعددش رو  باز کنه. فقط به خاطر باز کردن یک صفحه نوشته.

راه خلاص شدن از این نرم افزار هم اینه: [Foxit Reader](http://www.foxitsoftware.com/pdf/rd_intro.php)

2- ویندوز مدیا پلیر (Windows Media Player)

اصولا یک مدیا پلیر باید کم حجم باشه، و مدیا (فایل چندرسانه ای) حجیم. در عوض ما یک نرم افزار حجیم و  پیچیده رو داریم که زمان زیادی برای باز شدنش لازمه و خیلی هم زیبا نیست.

احتمالا بهترین گزینه موجود برای جانشینی این نرم افزار جت آدیو (Jet Audio) باشه. ولی تا یکی دو ماه آینده نسخۀ تحت ویندوز نرم افزار [Amarok](http://amarok.kde.com) که کسانی که از لینوکس استفاده می کنن حتما این نرم افزار مشهور رو می شناسن، آماده خواهد شد.

3- ریل پلیر (Real Player)

یک نرم افزار یک دنده که سعی داره به زور شما رو به اشتراک مجلۀ بیخودش در بیاره. این نرم افزار به هیچ عنوان شما رو به حال خودتون رها نمی کنه، و پیغامهای پی در پی صادر می کنه تا بالاخره بتونه همۀ فرمتهای مختلف فایلهای صوتی و تصویری روی سیستم و  اینترنت رو باز کنه.

شاید بخواین به جای این نرم افزار، [Real Alternative](http://codecguide.com/about_real.htm) رو استفاده کنید.

4- اینترنت اکسپلورر (Internet Explorer)

درسته، نرم افزاری که تقریبا روی همۀ سیستمها وجود داره و خیلی ها هم ازش استفاده می کنن. البته مایکروسافت نسخۀ 7 این نرم افزار رو ارائه داد که خیلی بهتر از نسخۀ 6 بود ولی این نرم افزار هنوز هم مشکلات زیادی داره. اگه باور نمی کنید از یک طراح وب بپرسید که چقدر از وقتش رو صرف این کرده که وبسایتش روی اینترنت اکسپلورر درست دیده بشه.

اگه هنوز از Firefox استفاده نمی کنید، خوب [بکنید](http://getfirefox.com/).
