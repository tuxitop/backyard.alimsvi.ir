---
title: گره ای برای شوهر!
author: علی موسوی
date: 2008-03-26
tags: backyard
mathjax: false
template: article.jade
---

چند روزی بیشتر به سیزده به در نمونده، و ما هم همینجا توی حیاط پشتی یک سری سبزه آماده کرده ایم برای دختران دم بخت گرامی، بیایند گره بزنند، بلکه بختشون باز شه و برن شوهر کنن!

اما لازمه قبل از گره زدن سبزه جات، به یک سری نکات توجه کنید:

1- حتما قبل از گره زدن سبزه ها نیت کنید.

2- متن نیت شما باید اینگونه باشد: "سيزده به در، ‏‏سال ديگر، خانه شوهر، بچه به بر"

3- این نیت فقط تا سیزده به در سال آینده اعتبار دارد!

4- به هنگام گره زدن سبزه، هر بار بیش از دو ساقه گره نزنید.

5- یک ساقه نماد زن و یک ساقه نماد مرد است، چنانچه بیش از حد گره زدید، عواقب آن با خودتان!

6- بهتر است قبلا در منزل، این نکات را چند بار بخوانید و تمرین کنید...

ما هم از همین مکان برای همه دختران دم بخت گرامی آرزوی خوشبختی حاد می کنیم...!
